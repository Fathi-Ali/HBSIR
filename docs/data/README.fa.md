
## هدف کلی

هدف کلی این طرح برآورد سالانه‌ی میانگین هزینه‌های کل، خوراک (در ۱۰ صفت اصلی)، 
خیلی خوراک (در ۱۰ صفت کلی) و درآمد خانوارها و نیز برآورد تغییرات سالانه‌ی 
این میانگین‌ها در سطح مناطق شهری کل کشور و برآورد سالانه‌ی میانگین هزینه‌های 
کل، خوراک، غیر خوراک و درآمد خانوارها در سطح نقاط شهری هر یک از استان‌ها است.

## جامعه‌ی هدف

جامعه‌ی هدف، شامل همه‌ی خانوارهای معمولی ساکن و گروهی در مناطق شهری کشور است.
خانوارهای معمولی غیر ساکن و موسسه‌ای از شمول این طرح مستثنی هستند.

## واحد آماری

واحد آماری، یک خانوار معمولی ساکن یا گروهی در کشور است.

## زمان آماری

زمان آماری برای پرسش‌های مختلف، بر حسب مورد، هفته‌ی گذشته، ماه گذشته و ۱۲ ماه گذشته است.

## زمان آمارگیری

زمان آمارگیری این طرح از اول اردیبهشت سال مربوطه تا پایان فروردین سال آتی آن است.

## روش جمع‌آوری داده‌ها

اطلاعات مورد نیاز از طریق مصاحبه‌ی رو در رو با خانوارهای نمونه و تکمیل پرسشنامه جمع‌آوری می‌شود.

## چهارچوب نمونه‌گیری

چهارچوب نمونه‌گیری مرحله‌ی اول در این طرح، چهارمین نمونه‌ی پایه‌ی آمارگیری‌های 
خانواری است که واحد‌های نمونه‌گیری مرحله‌ی اول (خوشه‌ها) را شامل می‌شود. هر خوشه 
شامل یک بلوک، بخشی از یک بلوک بزرگ یا در مواردی مجموعه‌ای از چند بلوک کوچک است 
که بر اساس اطلاعات سرشماری عمومی نفوس و مسکن به گونه‌ای ساخته می‌شود که حداقل 
شامل ۳۵۰ خانوار باشد.

چهارچوب نمونه‌گیری مرحله‌ی دوم، فهرستی از نام و نشانی خانوارهای معمولی ساکن 
و گروهی در خوشه‌های انتخاب شده از نمونه‌ی پایه است.

## روش نمونه‌گیری

نمونه‌های این طرح طی سه مرحله و با استفاده از روش‌های نمونه‌گیری احتمالی انتخاب
می‌شوند. در مرحله‌ی اول خوشه‌های نمونه‌گیری هر یک از طبقات نمونه‌ی پایه به روش 
تصادفی ساده انتخاب می‌شوند. در مرحله‌ی دوم در هر خوشه نمونه، گروه‌های چرخش شش 
خانواری ساخته و سه گروه چرخش، بر اساس الگوی چرخش، برای آمارگیری در هر سال 
تعیین می‌شوند. در مرحله‌ی سوم، داخل هر یک ار گروه‌های چرخش، دو خانوار به روش 
تصادفی ساده به عنوان خانوار نمونه‌ی اصلی انتخاب می‌شوندو چهار خانوار باقیمانده 
در گروه چرخش به عنوان خانوارهای جایگزین در نظر گرفته می‌شوند.

در این طرح، علاوه بر برآورد سطوح پارامترها (برآورد پارامترها در مقطع زمانی مشخص)، 
برآورد تغییرات نیز مورد نظر است. برای به دست آوردن هر دو نوع برآورد سطوح و 
تغییرات پارامترها با دقت مطلوب، از روش نمونه‌گیری چرخشی استفاده می‌شود. 
نمونه‌گیری چرخشی با ثابت نگه‌داشتن بخشی از واحدهای نمونه بین دو دوره‌ی آمارگیری 
و تغییر بقیه‌ی واحدها، امکان برآورد سطوح و تغییرات پارامترها را فراهم می‌کند. 
انجام بهینه‌ی نمونه‌گیری چرخشی، مستلزم به کارگیری نمونه‌ی پایه است.

الگوی چرخشی انتخاب شده برای این طرح، الگوی three in then out است که بر اساس آن
در طی سه سال از هر گروه چرخش که مهادل ۲ خانوار نمونه است، حداکثر ۳ بار آمارگیری
به عمل می‌آید. به این معنا که خانوار، بسته به گروه چرخشی که به آن تعلق دارد 
حداکثر ۳ سال در نمونه قرار می‌گیرد و پس از آن برای همیشه از نمونه خارج می‌شود.
در هر سال، در داخل هر خوشه، از سه گروه چرخش (معادل ۶ خانوار) به شرح زیر آمارگیری
به عمل می‌آید :

1. گروهی که برای اولین بار وارد نمونه شده است
2. گروهی که برای دومین بار در نمونه قرار گرفته است
3. گروهی که برای سومین بار در نمونه قرار گرفته است

به این ترتیب میزان تداخل نمونه بین دو سال 
$t$ 
و 
$t+i$
به قرار زیر است :

$$
O_{t,t+t} = 2/3   
O_{t,t+t} = 2/3
$$

در هر سال، داخل هر خوشه از سه گروه چرخش آمارگیری به عمل می‌آید. الگوی 
چرخش مورد استفاده در این طرح در جداول زیر آورده شده است : 

## روش تعیین اندازه‌ی نمونه



## برآوردها
